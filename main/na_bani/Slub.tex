\tytul{ślub}{sł. Tomasz Borkowski, muz. B. Adamczak}{Na Bani}
\begin{text}
Wezmę z tobą ślub w cerkwi gór\\
Pod baniastą kopułą nieba\\
Niech pradawny świerkowy chór\\
Chorał nam nad głowami wyśpiewa

Ja przysięgnę ci, że będę trwać\\
Obok ciebie niezmiennie jak góry\\
I jak buki będziemy stać\\
Świętą wiatru związane stułą

Ty przysięgniesz mi wtedy, że tak\\
Staniesz wieczna jak góry tuż przy mnie\\
Poślubieni jak buki przez wiatr\\
Wspólny cień rzucimy dolinie

Weźmy ślub u świerków burych\\
Pod cerkiewną kopułą nieba\\
By prastare szumiące chóry\\
Mogły chorał nad nami wyśpiewać

Będę z tobą póki tych gór\\
Będę wierny jak strumień dolinie\\
Razem chwytać będziemy się chmur\\
Razem z tobą ku niebu popłynę

Będziesz zawsze jak połoniny\\
Ty doliną - ja w tobie potokiem\\
Razem ze mną ku niebu popłyniesz\\
Na schwytanym za rogi obłoku

Wziąłem z tobą ślub i pod nami\\
Dzwon się z cerkwi echem rozścielił\\
Co połączył wiatr - patriarcha\\
Tego nikt się nie waży rozdzielić

Wziąłem z tobą ślub w sercu gór\\
Pod najświętszą kopułą nieba\\
A odwieczny zielony bór\\
Starodawny nam chorał odśpiewał
\end{text}
\begin{chord}
    A A^4 A_7^4 D\\
    G C\\
    A A^4 A_7^4\\
    D G C

    F C^9 G\\
    F C^9 G\\
    F C^9 G\\
    F G

    a^7 e\\
    a F D G\\
    a^7 e\\
    a F D G
\end{chord}