\tytul{Wyprzedaż lata}{}{Na Bani}
\begin{text}
W górach mówią bliżej do Boga\\
Lecz więcej biesów w Bieszczadach niż aniołów\\
Nieoczywista dzisiaj tam droga\\
Więcej chmur niż gór dookoła

Jak mało zostało z Bieszczadów\\
Próżno sen o nich jak toast spełnić\\
Zadeptane człowiecze ślady\\
Anioł lata na skraju jesieni

Odpłynęliśmy spod nieba z deszczem\\
Czart ogonem pomacha\\
Ważne sprawy czekają w mieście\\
Na witrynach dziś wyprzedaż lata

W górach mówią bliżej do Boga\\
Lecz więcej biesów w Bieszczadach niż aniołów\\
Nieoczywista dzisiaj tam droga\\
Więcej chmur niż gór dookoła

Kiedyś niebo tam było ogromne\\
Droga mleczna wiodła do celu\\
Lecz świat nam o sobie przypomni\\
Z ramy gór ikonę wydziera

Siedząc pod ogarkiem księżyca\\
Byliśmy daleko od świata\\
Dziś biegamy po mokrych ulicach\\
Żeby zdążyć na wyprzedaż lata
\end{text}