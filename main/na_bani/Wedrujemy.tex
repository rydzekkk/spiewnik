\section{Wędrujemy}
\begin{text}
Wędruję ścieżką od ciebie do ciebie\\
Choć droga prowadzi tylko przez góry\\
Przez świat zatopiony wierzchołkami w niebie\\
Dwa światy znam - lecz ten mój to który?

Góry rozpadły się w stos fotografii\\
Poprzecinane wąwozami miasta\\
Ale ty mój świat ułożyć potrafisz\\
I świat znów zaczyna w góry się zrastać

Góry to nasze spiętrzone marzenia\\
W górach ludzie jak one rosną ku niebu\\
Morze szczytów nas w żeglarzy przemienia\\
Sterujących coraz dalej od brzegu

Góry to ludzie którzy je niosą w plecaku\\
Ludzie są jak góry które noszą w sobie\\
Gdzie oczy poniosą wędrujemy szlakiem\\
A u celu i tak czeka drugi człowiek

Wędruję ścieżką od ciebie do ciebie\\
Choć nie ma drogi poza górami\\
Już poza tobą świata nie dostrzegam\\
Zawieszony między dwoma światami

Tęsknię za tobą na pustych szczytach\\
Lecz mój wzrok nie sięga w doliny\\
U świata krawędzi z chmur skłębionych czytam\\
Świat na tobie się kończy na tobie zaczyna

Góry to nasze spiętrzone marzenia\\
W górach ludzie jak one rosną ku niebu\\
Morze szczytów nas w żeglarzy przemienia\\
Sterujących coraz dalej od brzegu

Góry to ludzie którzy je niosą w plecaku\\
Ludzie są jak góry które noszą w sobie\\
Gdzie oczy poniosą wędrujemy szlakiem\\
A u celu i tak czeka drugi człowiek
\end{text}