\section{Wracanie}
\begin{text}
Tyle z gór zostało mi\\
Com głodnym okiem złapał\\
Chociaż tyle zgasło chwil\\
Nie oznaczonych w mapach

Tyle gór szukałem nas\\
Pustych szlaków ile - nie wiem\\
Ale mój wyśniony dom\\
Już nie zabrzmiał twoim śpiewem

Więc schodzę w dół precz po kamieniach\\
A tępy ból narasta\\
Coraz cięższy zbliżam się do ziemi\\
I zimne witam miasta

Już czas zrzucić z ramion swych zmęczenie\\
W końcu wrócić z chmur na ziemię\\
Chociaż trudniej zejść, niż dosięgnąć gwiazd\\
Lecz cóż - poślę jeszcze w tył spojrzenie\\
Już ostatnie - hen za siebie\\
Bo za mało sił, by zawrócić czas

Tyle z nas zostało mi\\
Com w dłoń nie sytą schował\\
Tylu też nie cofnę chwil\\
Które trudno unieść w słowach

Tyle z gór i tyle z nas\\
Zostało - garstka myśli\\
Mój pusty dom, jak pusty szlak\\
Nie takim mi się wyśnił

Ugiąłem się więc pod kamieniem\\
I stary ból mnie dopadł\\
Z ciężkim sercem lecę w stronę ziemi\\
By w milczeniu na nią opaść
\end{text}