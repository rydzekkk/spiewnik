\section{Broken}
\begin{text}
    Życia mniej z każdym oddechem\\
    Za odpowiedź tylko echo\\
    Więc tu na szczytach o nic nie pytam

    Ktoś w góry szedł spotkać Boga\\
    A tu świat leży odłogiem\\
    Dokoła pusto, tylko chmur lustro

    Ja – jako anioł i Bóg sam -\\
    Oko opacznie puszczam\\
    Na niby w niebie macham do siebie

    Sam siebie wywracam na nice\\
    W Boga złamane odbicie\\
    Z przeciwnej strony duch urojony

    Nic nie ma tam ponad nami\\
    Ten szczyt zdobyliśmy sami\\
    I nikt świata ciężaru nie dźwignie za nas

    Tu też was Bóg nie usłyszy\\
    Lepiej zrozumcie tę ciszę\\
    I lepiej by go nie było – gdzie jest ta miłość?

    Ta ścieżka jest pusta jak kosmos\\
    Stromizny rosną i rosną\\
    I gdzieżby tu pomóc miał Bóg?

    Nie Bóg nam wytycza szlaki\\
    Nie stawia przy drodze znaków\\
    Zdać się już lepiej na losy ślepe

    A my życie mamy jedno\\
    Raz tylko trafiamy w sedno\\
    Nie sięgaj w przód, prawda jest tu

    I nieba nie ma pod Bogiem\\
    Ono i piekło są w tobie\\
    Żyj na własną rękę, nie zdjęty lękiem

    Nic nie ma tam ponad nami\\
    Ten szczyt zdobyliśmy sami\\
    I nikt świata ciężaru nie dźwignie za nas

    Tu też was Bóg nie usłyszy\\
    Lepiej zrozumcie tę ciszę\\
    I lepiej by go nie było – co to za miłość?
\end{text}
\begin{chord}
\end{chord}