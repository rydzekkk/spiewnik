\section{Stary młyn}
\begin{text}
Jego losy zawsze toczyły się kołem\\
Nasiębiernie przyjmował, co woda przyniosła\\
Żarna mełły kolejne lata z mozołem\\
Czas go toczył lecz w nim ruch jak duch pozostał

Znów rok nieboskłonu po kole przepływa\\
Zatacza kręgi czas w starym młynie\\
A on, choć mu stale lat przybywa\\
Stoi, gdy wkoło wszystko płynie

Z upływem czasu i rzeki znużonej\\
Los się obrócił fortuny zrządzeniem\\
Pochylił się, zgarbił młyn łamany kołem\\
A po nim się tylko przelewały cienie

Znów rok nieboskłonu po kole przepływa\\
Zatacza kręgi czas w starym młynie\\
A on, choć mu stale lat przybywa\\
Stoi, gdy wkoło wszystko płynie

Koło było błędne, a on trwał w obłędzie\\
Próżny trud brał na siebie, bełtając strumieniem\\
Nie bacząc, że chleba już z tego nie będzie\\
Zapatrzyły się w przeszłość młyńskie kamienie

Znów rok nieboskłonu po kole przepływa\\
Zatacza kręgi czas w starym młynie\\
A on, choć mu stale lat przybywa\\
Stoi, gdy wkoło wszystko płynie
\end{text}