\section{Z kotwicą w tawernie}
\begin{text}
W drogę znowu jakiś szykuje się okręt\\
Znów fregata żagli okrywa się chmurą\\
A ja patrzę, jak życie mnie mija za oknem\\
Koło nosa szansa przepływa znów któraś

Uskrzydlone żaglowce z pustego nabrzeża\\
Żegna w ląd wrośnięty samotny pachołek\\
A ja tylko dryfując tawernę przemierzam\\
I nie sięgam nawet za horyzont stołu

Próżno mnie syreny wołają na morze\\
Bym się z nimi przespał w rozbujanej koi\\
Kiedyś może i w morza się łoże położę\\
Na razie przy barze swe tęsknoty koję

Bo ja w ten rejs wciąż nie mogę wypłynąć\\
Coś mnie trzyma za gardło w portowej tawernie\\
Na dobre w tym porcie zakotwiczyłem\\
Grubą cumą z brzegiem związałem się wiernie
\end{text}